___

>Ved binding til en receptor kan denne enten stimuleres eller blokeres. Et stof, der stimulerer receptoren, kaldes en stimulator eller _agonist_, mens et stof, der blokerer receptoren, kaldes en blokker eller _antagonist_. Agonister kan sammenlignes med en nøgle, der passer i en lås (receptor). Når nøgle og lås passer sammen, stimuleres receptoren af agonisten. Antagonister er "falske" nøgler eller "splinter", der ikke helt passer i låsen, men alligevel kan sætte sig delvist i låsen, så de nøgler, der egentlig passer til låsen, forhindres i at stimulere receptoren. Derved ophæves den agonistiske virkning, og derfor hedder det en antagonist, som er en sammentrækning af ordene "anti", der betyder imod og "agonist"
>- Farmakologi og medicinhåndtering, kap. 2

![[csm_fig2.8_54fb99a1fc.png]]